# Presentazione di me

Mi chiamo [Filippo Albertin](http://www.filippoalbertin.com) e sono un musicista, pianista, tastierista, compositore e organizzatore culturale. Vivo a Vicenza e lavoro tra Vicenza e Padova. Da sempre appassionato di progettazione e creatività, ho vari spazi attivi sul web. Tra questi, [Phil Sketchnotes](http://philsketchnotes.wordpress.com), un blog dove annoto in forma grafica di sketchnote, appunto, varie cose che faccio. Per il resto, sono presente nei vari social network più diffusi. **L'idea fondamentale di questo spazio web è di raccogliere in una sola pagina tutto quello che (di interessante) mi riguarda...**

# The Root Blog!

## 10 02 2018

### Sabato politico

Scorre monotona l'esistenza qui in questa Italia pre-elettorale. Ho appena ricevuto dalla testata online *L'Intellettuale Dissidente* un cenno circa la pubblicazione di un mio articolo politico il 26 febbraio. Per la stessa avevo già scritto un [articolo](http://www.lintellettualedissidente.it/societa/piramidi-hanno-occhi-massoneria/) tempo fa. Questo sarà di carattere abbastanza diverso: una lettura lucida dello scenario italico, con una teorizzazione a fianco. Ovviamente le mie simpatie vanno a [Potere al Popolo](https://poterealpopolo.org/) e a tutti i militanti della vera Sinistra. Pure il sito mi piace, funzionale, moderno, in linea con i migliori standard politici europei. A proposito, ci stiamo preparando per andare dai giornalisti che intervisteranno Elena nella sezione del partito.

Il grande autore di fantascienza italica Valerio Evangelisti vota Potere al Popolo, e [spiega](https://www.youtube.com/watch?v=MS9kZOLUcFA&t=93s) il perché.
